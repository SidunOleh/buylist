# Тестове завдання на посаду PHP розробника

На основі фреймворку CodeIgniter 3 потрібно створити функціонал для складання
списку покупок. Він має підтримувати такі можливості:

+ Додавання запису
+ Вибір категорії при додаванні запису
+ Видалення запису
+ Можливість позначити запис як куплений
+ Додавання нової категорії
+ Фільтрування за категоріями
+ Фільтрування за статусом (куплено/не куплено)

У списку, крім назви покупки, повинні виводитись категорія, статус та дата
додавання запису. Усі дії зі списком мають відбуватися без перезавантаження
сторінки.

Зовнішній вигляд – на ваш розсуд. За бажанням можете додати якісь додаткові
можливості.

При розробці слід використовувати такі технології:

+ CodeIgniter 3
+ JS (jQuery)
+ MySQL

Готове тестове завдання необхідно розмістити на будь-якому хостингу та надати
посилання на нього, а також на архів з вихідним кодом та базою даних.
